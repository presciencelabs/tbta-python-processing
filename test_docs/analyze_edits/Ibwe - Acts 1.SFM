\id ACT
\mt1 Ibwe-Unchurched Adults

\mt1 Kisah Bubuhan Rasul

\c 1
\p
\s Judul: Nabi Isa naik ka Surga.
\p
\v 1 Lus, di buku nang panambaian nang kutulis aku manulis sual samunyaan kajadian nang bamula digawi ulih Nabi Isa wan samunyaan hal nang bamula dicaramah-Nya manusia sual.
\p
\v 2 Nabi Isa manggawi gawian nitu sampai Sidin hanyar diangkat ka Surga. Sabalum Sidin tulak, Sidin mambari instruksi lawan rasul-rasul nang dipilih-Nya parantara kakuasaan Ruh Kudus.
\p
\v 3 <<Nabi Isa wapat. Lalu Sidin hidup pulang.>> Imbah Sidin mandarita, Sidin manampaiakan dirinya saurang lawan rasul-rasul Sidin. Salawas ampat puluh hari, Sidin mambuktiakan lawan rasul-rasul nitu banyak kali bahwa Sidin hidup. <<Sidin mamakan makanan lawan urang-urang nitu lalu bapandir lawan buhannya. Maka rasul-rasul tahu amun Sidin hidup.>> Nabi Isa mancungul di hadapan rasul-rasul nitu lalu bapandir lawan buhannya manganai Karajaan Allah.
\p
\v 4 Wayah itu, Nabi Isa lagi makan lawan rasul-rasul nitu. “Rasul-rasul, <<kuta>> Yarusalim jangan ditinggalakan. Hadangi ja buhan ikam sampai buhan ikam hanyar manarima hadiah nang Abah-Ku Nang Di Surga bajanji bahwa Inya cagar mambariakan ka buhan ikam. Sabalumnya buhan ikam mandangar Aku bapandir manganai hadiah ngini.
\p
\v 5 Yahya mamandi'i manusia lawan banyu. Tagal imbah babarapa hari, hanyar buhan ikam cagar dimandi'i lawan Ruh Kudus,” ujar Nabi Isa baucap lawan rasul-rasul nitu.
\p
\v 6 Kaina rasul-rasul nitu wan Nabi Isa batamu. “Tuan, wayahini pian cagar maulah kah urang-urang nagri Israil jadi pulang sakarajaan?” ujar rasul-rasul nitu batakun lawan Nabi Isa.
\p
\v 7 “Abah Nang Di Surga manggunaakan parintah-Nya handak mamilih waktu-waktu wan tanggal wayah kajadian-kajadian nitu cagar tajadi. Tagal buhan ikam kada mamarluakan tahu waktu-waktu nitu atawa tanggal nitu.
\p
\v 8 Tagal bila Ruh Kudus turun di atas buhan ikam, buhan ikam kaina manarima kakuasaan. Lalu kaina buhan ikam kaina basaksi lawan manusia manganai Aku di Yarusalim, ka saluruh <<propinsi>> Yudia, ka saluruh <<propinsi>> Samaria, wan di samunyaan dairah di kasaluruhan dunia,” ujar Nabi Isa baucap lawan rasul-rasul nitu.
\p
\v 9 Imbah Nabi Isa baucap hal-hal nitu, Sidin diangkat ka Surga di hadapan rasul-rasul. Lalu rasul-rasul malihat Sidin naik. Lalu buhannya kada bisa malihat Nabi Isa lantaran awan manukupi Sidin.
\p
\v 10 Wayah Nabi Isa tulak <<ka Surga>>, rasul-rasul manatap langit. Dua ikung urang nang mamakai baju putih bakakajutan badiri di higa rasul-rasul nitu. <<Buhannya adalah malaikat-malaikat.>>
\p
\v 11 “Urang Galilea, samustinya buhan ikam kada badiri di sini. Lalu samustinya buhan ikam kada manangadah ka langit. Nabi Isa, nang diangkat matan buhan ikam ka Surga, cagar bulik, nang kaya buhan ikam malihat Sidin tulak ka situ,” ujar urang-urang nitu.
\p
\s Judul: Rasul-rasul Nabi Isa mamilih Matias gasan mangganti'i Yudas.
\p
\v 12 Lalu rasul-rasul Nabi Isa maninggalakan Bukit Jaitun lalu bulikan ka Yarusalim. Jarak di tangah Yarusalim wan Bukit Jaitun adalah jarak kurang labih nang manusia dibulihakan ulih hukum-hukum urang Ibrani bajalan wayah hari Sabat. 
\f + \fr 1:12 \ft Catatan kaki: Jarak nitu adalah kurang labih sapal.\f*
\p
\v 13 Imbah rasul-rasul datang, buhannya tulakan di kamar nang lagi digana buhannya <<wan baada di hatap>>. Pitarus, Yahya, Yakobus, Andrias, Pilipus, Tomas, Bartolomius, Matius, Yakobus, nang anak Alfius, Simon, nang disambat 'si Patriot', wan Yudas, nang anak Yakobus, tulakan di kamar nitu.
\p
\v 14 Sabarataan urang nitu rancak batamu handak badoa. Maryam, nang umanya Nabi Isa, bibinian-bibinian nang lainnya, wan ading-ading Sidin badapat lawan urang-urang nitu jua handak badoa.
\p
\v 15 Wayah itu, Pitarus badiri antara urang-urang parcaya. (Wayah itu kurang labih saratus dua puluh ikung urang batamu.)
\p
\v 16 “Dangsanak-dangsanak, hal-hal nang diucap ulih Kitab Suci manganai Yudas wan manganai kajadian-kajadian nang digawinya wajip diganapi. Babarapa tahun nang lalu, Ruh Kudus bapandir parantara Daud manganai Yudas, nang manulungi buhan tantara sakira manangkap Nabi Isa. <<Lalu hal-hal nang diucapakan ulih Ruh Kudus sual Yudas diganapi.>>
\p
\v 17 Yudas adalah salah sakami. Wan wayah kami malayani Allah, inya bagawi lawan kami,” ujar Pitarus.
\p
\v 18 (Lantaran kajahatan nang digawi ulih Yudas, inya baulihi duit lalu manukari kabun lawan duit nitu. Tagal inya basujut di kabun nitu. Lalu awak Yudas bungkas maka ususnya langsung bajalan kaluar matan awaknya. <<Maka Yudas maninggal.>>
\p
\v 19 Sabarataan urang nang bagana di Yarusalim mandangar sual kajadian ngini. Maka urang-urang manyambat kabun nitu 'Akeldama' dalam bahasa buhannya. Akeldama baarti 'kabun darah'.)
\p
\v 20 “<<Babarapa tahun nang lalu,>> Daud manulis dalam buku nang bangaran Zabur, ‘Mudahan rumah urang nitu jadi puang. Lalu mudahan kadada urang nang bagana di rumah nitu.’ Daud jua manulis, ‘Mudahan urang nang lainnya manggawi gawian urang nitu.’ 
\f + \fr 1:20 \ft Catatan kaki: Lihati ja Kitab Zabur 69:25 wan Zabur 109:8.\f*
\p
\v 21 Maka kita musti mamilih salah saikung urang nang baada lawan kita wayah kasaluruhan Tuhan nang bangaran Nabi Isa bagana lawan kita.
\p
\v 22 Kita musti mamilih urang nang baada lawan kita matan pabila Yahya mamandi'i manusia lawan banyu sampai pabila Nabi Isa naik ka Surga. Salah saikung urang ngini musti manjadi bukti lawan manusia lawan kita amun Nabi Isa hidup pulang <<imbah Sidin wapat,>>,” ujar Pitarus.
\p
\v 23 Maka rasul-rasul mamilih dua ikung urang. Saikung urang bangaran Yusup, nang disambat ulih urang-urang 'Barsabas'. (Urang-urang jua manyambat Yusup 'Justus'.) Wan urang nang lain bangaran Matias.
\p
\v 24 “Tuhan, Pian tahu sabarataan kami di sini. Pian mangatahui pikiran-pikiran kami. Muhun tampaiakan pang lawan kami urang nang dipilih ulih Pian.
\p
\v 25 Urang nang cagar dipilih ulih Pian cagar mangganti'i Yudas. Inya cagar malayani Pian lawan jadi saurang rasul Pian. Sualnya Yudas tulak ka dairah nang dipatutnya baada di,” rasul-rasul badoa.
\p
\v 26 Lalu rasul-rasul mancabut undian <<handak mamilih urang nang cagar mangganti'i Yudas>>. Lalu undian manantuakan Matias. Maka Matias jadi saurang rasul wan bagabung lawan sablas urang rasul <<nang lain>>.
\p


